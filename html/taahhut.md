# 7 Haziran 2015 seçimlerinde milletvekili seçilmem halinde;

**1.** **Temel bir insan hakkı olan İnternet’e erişimin** yasal güvence altına
alınması için çalışacağıma;

**2.** Kabul edildiğinden beri problemlere yol açan **5651 sayılı yasanın iptal
edilmesi** ve STK'lar öncülüğünde, İnternet’i
bir fırsat olarak değerlendiren yasa yapılmasının takipçisi olacağıma;

**3.** **BTK'nın bağımsızlaşması**, STK’lar tarafından denetlenmesi, **İnternet
üzerindeki rolünün kesin sınırlarla belirlenip şeffaflaşması** için yasal 
düzenlemelerin yapılması ve uygulanması için çalışacağıma;

**4.** **Başta Telekom ve İnternet Hizmet Sağlayıcılığı olmak üzere, sektördeki tekel
durumunun sonlandırılması** için varolan yasal düzenleme ve uygulamalardaki sorunların giderilmesi 
konusunda çaba göstereceğime;

**5.** İnternet altyapılarının geliştirilmesi, kullanıcılara ucuz İnternet sağlanması ve
**ağın tarafsız alt yapısının korunması** için gerekli tedbirlerin alınması ve yasaların yapılması için çalışacağıma;

**6.** Kullanıcıların, **İnternet’teki olanaklar ve riskler hakkında bilinçlendirilmesi** ve yeni medya 
okuryazarlığının yaygınlaşmasını hedefleyen dayanışmacı öğrenme ve deneyim paylaşımının teşviki için 
elimden geleni yapacağıma;

**7.** **Kamu kaynaklarının boşa harcanmaması için kamuda Açık Kaynak Kodlu, Özgür Yazılımların kullanılması** 
ve Özgür Yazılım geliştirmenin teşvik edilmesi için yasal düzenlemelerin yapılmasının takipçisi olacağıma;

**8.** Kamu hakkında ve **kamuya ait verilerin tümüyle, zamanında ve uluslararası veri
standartlarına uygun formatlarda düzenli olarak yayınlanmasını** sağlayacak ve Bilgi Edinme Hakkı 
kullanımını yaygınlaştıracak ve istisnasız işletilmesini sağlayacak kanuni düzenlemelerin yapılması için çalışacağıma;

**9.** **Kitlesel ve hedefli gözetime karşı devleti ve şirketleri sınırlandıran** ve kullanıcıları koruyan
düzenlemeler yapılması, **kişisel verilerin korunması** için ilgili kanunun bu amaca yönelik çıkarılmasına
çalışacağıma;

**10.** **Teknolojik konulara ilişkin tasarı ve tekliflerin görüşülmesi sırasında, TBMM komisyonlarında ilgili STK'ların
bulunması**nı sağlayacak değişikliklerin TBMM İçtüzüğü'ne eklenmesi için gereken girişimleri yapacağıma;
