<h1>
    7 Haziran 2015 seçimlerinde milletvekili seçilmem halinde;
</h1>

<p class="lead">
    <strong>1.</strong> <strong>Temel bir insan hakkı olan İnternet’e erişimin</strong> yasal güvence altına
    alınması için çalışacağıma;
</p>

<p class="lead">
    <strong>2.</strong> Kabul edildiğinden beri problemlere yol açan <strong>5651 sayılı yasanın iptal
    edilmesi</strong> ve STK'lar öncülüğünde, İnternet’i
    bir fırsat olarak değerlendiren yasa yapılmasının takipçisi olacağıma;
</p>

<p class="lead">
    <strong>3.</strong> <strong>BTK'nın bağımsızlaşması</strong>, STK’lar tarafından denetlenmesi, <strong>İnternet
    üzerindeki rolünün kesin sınırlarla belirlenip
    şeffaflaşması</strong> için yasal düzenlemelerin yapılması ve uygulanması için çalışacağıma;
</p>

<p class="lead">
    <strong>4.</strong> <strong>Başta Telekom ve İnternet Hizmet Sağlayıcılığı olmak üzere, sektördeki tekel
    durumunun sonlandırılması</strong> için
    varolan yasal düzenleme ve uygulamalardaki sorunların giderilmesi konusunda çaba göstereceğime;
</p>

<p class="lead">
    <strong>5.</strong> İnternet altyapılarının geliştirilmesi, kullanıcılara ucuz İnternet sağlanması ve
    <strong>ağın tarafsız alt yapısının korunması</strong>
    için gerekli tedbirlerin alınması ve yasaların yapılması için çalışacağıma;
</p>

<p class="lead">
    <strong>6.</strong> Kullanıcıların, <strong>İnternet’teki olanaklar ve riskler hakkında
    bilinçlendirilmesi</strong> ve yeni medya okuryazarlığının
    yaygınlaşmasını hedefleyen dayanışmacı öğrenme ve deneyim paylaşımının teşviki için elimden geleni
    yapacağıma;
</p>

<p class="lead">
    <strong>7.</strong> <strong>Kamu kaynaklarının boşa harcanmaması için kamuda Açık Kaynak Kodlu, Özgür
    Yazılımların kullanılması</strong> ve
    Özgür Yazılım geliştirmenin teşvik edilmesi için yasal düzenlemelerin yapılmasının takipçisi olacağıma;
</p>

<p class="lead">
    <strong>8.</strong> Kamu hakkında ve <strong>kamuya ait verilerin tümüyle, zamanında ve uluslararası veri
    standartlarına uygun formatlar-
    da düzenli olarak yayınlanmasını</strong> sağlayacak ve Bilgi Edinme Hakkı kullanımını yaygınlaştıracak ve
    istisnasız işletil-
    mesini sağlayacak kanuni düzenlemelerin yapılması için çalışacağıma;
</p>

<p class="lead">
    <strong>9.</strong> <strong>Kitlesel ve hedefli gözetime karşı devleti ve şirketleri sınırlandıran</strong>
    ve kullanıcıları koruyan düzenlemeler
    yapılması, <strong>kişisel verilerin korunması</strong> için ilgili kanunun bu amaca yönelik çıkarılmasına
    çalışacağıma;
</p>

<p class="lead">
    <strong>10.</strong> <strong>Teknolojik konulara ilişkin tasarı ve tekliflerin görüşülmesi sırasında, TBMM
    komisyonlarında ilgili STK'ların
    bulunması</strong>nı sağlayacak değişikliklerin TBMM İçtüzüğü'ne eklenmesi için gereken girişimleri
    yapacağıma
</p>
